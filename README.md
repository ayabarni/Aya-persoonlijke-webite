# Aya Barni – Persoonlijke Website

## Over dit project
Korte beschrijving over je website.

## Leerdoelen
- Prototypen en uitwerken  
- Oriënteren en begrijpen  
- Samen ontwerpen  

## Proces
## Week 1

### Dinsdag
Op deze dag leerde ik de opdracht kennen en begon ik ideeën te schetsen. 
Ik wilde vertrekken vanuit mijn hobby’s, zoals haken en lezen. Daarom dacht ik aan een thema rond wol of een boek.

Ik had verschillende ideeën, zoals een boek met drie bookmarks waarbij elke bookmark een leerdoel voorstelt. 
Een andere gedachte was om mezelf te tekenen met een stuk gehaakt werk achter mij dat langzaam uit elkaar gaat.

Ik koos uiteindelijk drie leerdoelen:
- Prototypen en uitwerken  
- Oriënteren en begrijpen  
- Samen ontwerpen  

Ik startte ook met een eenvoudige HTML-structuur.

### Woensdag
Op deze dag begon ik in Figma te schetsen welke elementen ik nodig had en hoe ik ze wilde verdelen op de pagina. In deze fase was ik nog heel enthousiast.
Ik vond het leuk om het idee te hebben om mezelf te tekenen, omdat ik vaak video’s zie over tekenen met CSS. Maar dat bleek te moeilijk voor mij en de tijd was te kort. Daarom besloot ik een SVG te maken in Figma en later de onderdelen te proberen te animeren.
We hadden ook een workshop over viewtransitions met Cyd. Het was interessant, maar ook lastig. Zonder dat de docent de code stap voor stap voordoet, vond ik het moeilijk om het meteen zelf toe te passen.
<img width="1353" height="713" alt="Scherm­afbeelding 2026-02-05 om 11 13 16" src="https://github.com/user-attachments/assets/3f6bda01-f686-492d-8d3e-359f18992585" />
<img width="702" height="562" alt="Scherm­afbeelding 2026-02-06 om 17 56 38" src="https://github.com/user-attachments/assets/51803ee3-e3dd-4d05-b984-8bb97f19cdc7" />
<img width="590" height="829" alt="Scherm­afbeelding 2026-02-06 om 19 24 19" src="https://github.com/user-attachments/assets/300ada14-3a08-4de3-8643-eac330160402" />


### Donderdag
Ik begon meer te werken met CSS en probeerde verschillende dingen uit, maar ik was niet echt tevreden. Ik begon te twijfelen of mijn idee wel goed genoeg was en of het niet te moeilijk was voor mijn niveau.
Ik merkte ook dat ik misschien beter eerst had moeten nadenken over de mobiele en desktopversie.
We hadden ook een workshop over thema’s en werken met :root. Dat kende ik al een beetje van een vorig project in het tweede jaar.

### Vrijdag

Op vrijdag kon ik niet goed aanwezig zijn door afspraken voor mijn familie, dus probeerde ik in het weekend verder te werken.
Ik voelde me een beetje verloren en probeerde veel ideeën uit die niet echt werkten. Bijvoorbeeld een kaart met informatie die vastgehouden wordt door een hand, maar dat zag er niet goed uit.
Daarna koos ik voor een eenvoudiger idee: een grote kaart met mijn karakter erop en een tweede kaart erachter met informatie.
Ik probeerde ook data op te halen uit de API en maakte een kleine animatie zodat de kaart en de wol een beetje bewegen als je klikt.
<img width="434" height="698" alt="Scherm­afbeelding 2026-02-07 om 14 23 52" src="https://github.com/user-attachments/assets/f3f3dfcb-7ca4-4bc3-a455-eb5f46bdfa2d" />
<img width="865" height="738" alt="Scherm­afbeelding 2026-02-07 om 18 57 29" src="https://github.com/user-attachments/assets/2af77f45-4b8c-4f8e-8c92-34e09d59c98f" />
<img width="625" height="760" alt="Scherm­afbeelding 2026-02-07 om 16 23 56" src="https://github.com/user-attachments/assets/a9d98152-9041-4895-b9fa-c1ac48c2838b" />
<img width="389" height="697" alt="Scherm­afbeelding 2026-02-07 om 22 38 43" src="https://github.com/user-attachments/assets/a4f9bc7c-fcf2-40a8-aa1f-8acc9a1e8478" />
<img width="576" height="662" alt="Scherm­afbeelding 2026-02-07 om 23 23 29" src="https://github.com/user-attachments/assets/c0b50574-aae9-4e51-bd66-768ea9498091" />


### Reflectie week 1
De sfeer was nieuw en de docenten waren ook nieuw. Ik vind het moment in de ochtend, waarin docenten hun werk laten zien, heel inspirerend. Dan krijg ik motivatie om ook zo’n niveau te bereiken, maar daarna herinner ik me dat ik nog aan het leren ben.
Mijn motivatie werd soms iets minder toen ik zag dat andere studenten al ver waren met hun werk.

## Week 2

### Maandag
Sanne legde uit hoe we data kunnen fetchen met JavaScript. Ik had dit al eens eerder gezien, dus het was niet helemaal nieuw, maar het was soms moeilijk om alles goed te volgen.
Ik werkte verder aan mijn website en had een basis klaar, daarna kreeg ik feedback van Sanne. Die was niet echt positief, vooral over het idee met de kaarten. Hij dacht dat het beter kon en gaf nieuwe ideeën. Dat vond ik moeilijk, omdat ik zelf niet goed wist hoe ik iets nieuws moest bedenken in zo’n korte tijd.
<img width="418" height="727" alt="Scherm­afbeelding 2026-02-09 om 14 02 19" src="https://github.com/user-attachments/assets/6853f61c-e60b-49a4-a52e-3a79905a621b" />

### Dinsdag
k bleef thuis om rustig na te denken over een nieuwe richting. Ik besloot iets simpelers te maken dat echt persoonlijk bij mij past, omdat dat een belangrijk punt was in de feedback.
Ik begon opnieuw met een basis en probeerde het persoonlijker te maken.
<img width="377" height="663" alt="Scherm­afbeelding 2026-02-10 om 17 25 02" src="https://github.com/user-attachments/assets/08004f0a-12b7-40b5-b5c7-5606d68f6c4c" />

### Woensdag

Ik begon met de extra eisen. Ik probeerde dezelfde stappen te volgen als in de uitleg, maar maakte vaak kleine fouten, bijvoorbeeld in class- en id-namen.
Met hulp lukte het uiteindelijk om het werkend te krijgen.
Ik werkte ook aan een tweede thema (dark mode) en probeerde mijn website responsive te maken. Na schooltijd werkte ik verder om alles af te ronden.
<img width="749" height="709" alt="Scherm­afbeelding 2026-02-11 om 21 11 45" src="https://github.com/user-attachments/assets/a1b7765e-eaae-4d97-ba5b-c97fa324e04b" />
<img width="558" height="575" alt="Scherm­afbeelding 2026-02-11 om 21 12 21" src="https://github.com/user-attachments/assets/d0c6c29a-0ff1-4aaa-a331-729964ff971f" />
<img width="932" height="755" alt="Scherm­afbeelding 2026-02-12 om 02 37 51" src="https://github.com/user-attachments/assets/03b287fe-87bd-4961-912c-5262af37e191" />

### Reflectie week 2
Deze week probeerde ik veel te doen in weinig tijd. Ik voelde me een beetje onder druk omdat ik het gevoel had dat ik achterliep op de andere studenten.

Ik heb vooral gewerkt met wat ik nog wist uit het eerste en tweede jaar, met hulp van MDN en soms ChatGPT als ik echt vastzat.

De twee weken gingen heel snel voorbij, en uiteindelijk had ik een simpele maar werkende website. Daar ben ik best trots op, zeker omdat de tijd zo kort was.

In het begin vroeg ik me af wat precies het doel van deze opdracht was, omdat de tijd zo beperkt is. Maar achteraf zie ik dat het juist een goede herhaling was van wat ik al geleerd had.

Ik merk nu beter wat ik nog moet leren. Ik zeg vaak dat ik slecht ben in JavaScript, maar eigenlijk mis ik nog een aantal basisdingen in HTML en CSS. Als ik die beter begrijp, kan ik veel sneller werken.

Daarom heb ik voor mezelf een lijst gemaakt met dingen die ik deze minor beter wil begrijpen, zoals:

werken met afmetingen (wanneer gebruik je 100%, auto, enz.)

positioning (relative en absolute)

verschillende eenheden zoals vh, em, rem en px

grid beter begrijpen

animaties en keyframes

Deze punten sluiten goed aan bij mijn leerdoelen:

Prototypen en uitwerken
→ Ik wil mijn ideeën beter visueel kunnen uitwerken.

Oriënteren en begrijpen
→ Ik wil meer onderzoek doen voordat ik begin met ontwerpen.

Samen ontwerpen
→ Ik wil beter leren samenwerken en communiceren binnen een team.
